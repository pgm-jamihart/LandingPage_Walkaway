---
layout: blogs
title: Natuurgidsen zorgen voor een educatieve bubbelwandeling
permalink: "blogs/educatieve-bubbelwandeling/"
img: "leerrijk.jpg"
teaser_text: "De natuurgidsen van de Vereniging voor Milieueducatie van de Provincie Antwerpen (VMPA) zitten al een hele tijd op non-actief..."
trending: true
lang: nl
---

# Natuurgidsen zorgen voor een educatieve bubbelwandeling

Auteur: jbr
Laatst aangepast: 26 februari 2021

BRASSCHAAT - **De natuurgidsen van de Vereniging voor Milieueducatie van de Provincie Antwerpen (VMPA) zitten al een hele tijd op non-actief. Daarom stippelden ze een educatieve wandeling uit die men met het gezin kan maken.**

De wandeling start aan de speeltuin van kinderboerderij Mikerf in Maria-ter-Heide. Wie de wandeling wil maken, kan de brochure downloaden. “Het is een informatieve wandeling met allerlei wist-je-datjes over de dieren die men tegenkomt. De deelnemers krijgen ook een aantal vragen voorgeschoteld. De wandeling is gratis, maar er zijn natuurlijk geen natuurgidsen aanwezig. Dat heeft dan weer het voordeel dat men de wandeling kan doen wanneer men wil”, legt natuurgids Paul Eelen van VMPA uit.

“Bedoeling is dat men de wandeling coronaproof met het gezin of met de eigen bubbel maakt. De mensen moeten zich natuurlijk wel aan de geldende coronamaatregelen houden”, vervolgt Paul Eelen.

Behalve weetjes over dieren, komen de deelnemers ook heel wat meer te weten over het kasteel De Mik en de Torenpoort aan het bruggetje.

Deze wandeling is een initiatief van de natuurgidsen van Brasschaat, Schoten en Kapellen. De website van de natuurgidsen vind je [hier](http://www.natuurgidsen-brasschaat.be/activiteiten/)

source: [https://www.nieuwsblad.be/cnt/dmf20210226_95308142](https://www.nieuwsblad.be/cnt/dmf20210226_95308142)
