---
layout: blogs
title: Welke uitdaging ga jij aan?
permalink: "blogs/Welke-uitdaging-ga-jij-aan/"
img: "wandel_uitdaging.jpg"
teaser_text: "Wandelen is een echte buitensport met heel wat uitdagingen. Voor beginnende wandelaars is het..."
trending: false
lang: nl
---

# Welke uitdaging ga jij aan?

Auteur: floordv
Laatst aangepast: 2 april 2021

Wandelen is een echte buitensport met heel wat uitdagingen. Voor beginnende wandelaars is het stappen van een afstand van 5 of 10 km vaak al een mooie doelstelling. Als je stapt aan 5 km/uur dan ben je al een uur tot twee uur onderweg. Voor de meer getrainde wandelaars kan de uitdaging liggen in een meerdaagse trektocht, een lange afstand of een tocht met veel hoogtemeters. Mogelijkheden genoeg dus!
Wandelsport Vlaanderen vzw helpt je graag op weg met enkele aangepaste trainingsschema’s.

## Van 5 tot 100 km

Er werden trainingsgidsen en schema’s uitgewerkt **Start to Walk 5 en 10 km** voor de beginnende wandelaar, **42 km voor de marathonwandelaar** en zelfs **100 km voor de ultrawandelaar!** De 5 en 10 km bouwen op in 10 weken, de marathon in 20 weken en de 100 km in 24 weken. **Rustig opbouwen** s erg belangrijk, op die manier wordt de belasting gespreid en blijft de kans op blessures klein. Ook regelmatig wandelen is essentieel. Wil je een duidelijke verbetering zien, dan wandel je bij voorkeur **3x per week.** De wandelschema’s zijn ook zo opgebouwd.

Om de motivatie hoog te houden wordt er steeds met **tussendoelen** gewerkt. Zeker bij de lange afstanden lijkt het einddoel nog veraf, daarom is het beter om te werken naar haalbare tussendoelen. Dit helpt om gemotiveerd te blijven want elk tussendoel is al een kleine overwinning!
Zorg zeker ook voor voldoende **afwisseling** tijdens je wandelingen, steeds hetzelfde rondje werkt weinig motiverend. Ontdek nieuwe streken en landschappen, elk wandelpad heeft weer nieuwe uitdagingen in petto! Zachte bospaden, stevig duinenzand, dwars door de polders, klimmen en dalen op glooiende hellingen, … Ook de weersomstandigheden zijn nooit dezelfde, de temperaturen wisselen en elk seizoen heeft zijn eigen karakter. Als wandelaar ben je echt bevoorrecht, weinig sporten kunnen zoveel variatie bieden!

Heb jij ook een boeiende wandeluitdaging in het vooruitzicht? Download dan zeker een van de trainingsgidsen en ontdek nog heel wat meer tips en tricks. Alle info vind je op [www.trailwalk.be.](www.trailwalk.be)

Source: [https://wandelblog.com/2021/04/02/welke-uitdaging-ga-jij-aan/](https://wandelblog.com/2021/04/02/welke-uitdaging-ga-jij-aan/)
