---
layout: blogs
title: Valentijnsdag tip! Wandeling door Schiedam met hapjes en drankjes
permalink: "blogs/valentijnsdag-tip/"
img: "romantic.jpg"
teaser_text: "Wil je op Valentijnsdag jouw stadswandeling nóg romantischer maken? Dat kan! Op 14 februari kun je..."
trending: false
lang: nl
---

# Valentijnsdag tip! Deze wandeling door Schiedam met hapjes en drankjes

Auteur: Pam van Nieuwenhuize
Laatst aangepast: 3 februari 2021

**Wil je op Valentijnsdag jouw stadswandeling nóg romantischer maken? Dat kan! Op 14 februari kun je namelijk deelnemen aan de Valentines Citywalk Schiedam. Wandelen, happen, drinken, zwijmelen én onze lokale horecazaken steunen. Wat wil een mens (in coronatijd) nog meer?**

Kayleigh, de dame achter het toffe event, organiseert samen met Centrummanagement Schiedam deze romantische én culinaire wandeling. “Het wordt een liefdevolle middag”.

## Valentines Citywalk Schiedam

Wat je kunt verwachten van Valentines Citywalk Schiedam? Kayleigh vertelt: “We maken op 14 februari een mooie aangeklede route door de stad, en de deelnemers wandelen langs lokale horecazaken voor heerlijke Valentijnsdeals. Denk aan de Bonte Koe Chocolade, 1714 Drinks & Bites en meer! Maar dat is niet alles. Naast de route ontvangen de deelnemers de leukste weetjes over Schiedam voor tijdens het wandelen, er komt een speciale photobooth en we hebben een leuke winactie!”

## Twee verschillende shifts

Omdat er rekening gehouden moet worden met de coronamaatregelen, zijn er twee shifts waaruit je kunt kiezen. Kayleigh: “De eerste start om 12.00 uur en de tweede om 14.00 uur. Op deze manier kunnen we de drukte goed verdelen. Ook hebben we een maximum aantal deelnemers per wandeling. Dus als beide shifts vol zitten, is het ook echt vol.”

source: [https://indebuurt.nl/schiedam/doen/valentijnsdag-tip-deze-wandeling-door-schiedam-met-hapjes-en-drankjes~86744/](https://indebuurt.nl/schiedam/doen/valentijnsdag-tip-deze-wandeling-door-schiedam-met-hapjes-en-drankjes~86744/)
